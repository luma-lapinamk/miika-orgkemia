# Johdantoa!!! :D

Tämä sivusto sisältää perusasioita orgaanisesta eli hiileen perustuvasta kemiasta. Sellunjalostus on esimerkki prosessista, jossa tarvitaan hyvinkin syvällistä osaamista orgaanisen kemian yhdisteistä ja reaktioista. Oppimateriaali sopii lisälukemiseksi ja tukimateriaaliksi kyseisen aiheen opiskeluun.

Sivustolla perehdytään siihen, millaisia yhdisteitä hiilestä voi muodostua toisten hiilten ja muiden alkuaineiden kanssa. Tutustutaan siihen, miten näitä yhdisteitä esitetään rakennekaavoina ja nimetään. Lisäksi tarkastellaan muutamaa yhdisteiden perustyyppiä ja niiden tavallisimpia reaktioita.

Materiaalissa käsitellään hieman myös puuaineksen sisältämiä orgaanisen kemian yhdisteitä. Puun yhdisteet, kuten selluloosa, ovat hyvin suurikokoisia ja monimutkaisia verrattuna yleensä oppikirjoissa esiteltyihin orgaanisen kemian yhdisteisiin. Silti niidenkin reaktiot noudattavat samoja lainalaisuuksia, joita tässäkin materiaaliassa esitellään.

Sivustolla esiintyvät rakennekaavat on tehty [MolView](https://molview.org/) -sovelluksella.